---
---
Redovisning kmom03
=========================

Att arbeta med $di känns känns så bekvämt när man väl förstår vad man håller på med. Med dependancy injection gör man så att en klass kan använde sig av metoder från en annan klass som injectas in. Det ställe där moduler eller services läses in till kallas för Service locator. Detta gör det lättare att använda dem oavsett var de kommer ifrån. Lazy loading är ett sätt att ladda in saker endast när de behövs, istället för att ligga i bakgrunden och dra på resurser.

Symfonys sätt att använde Depedancy Injection beskrivs i deras dokumentation här: https://symfony.com/doc/current/components/dependency_injection.html. I symfony använder man sig av 'use Symfony\Component\DependancyInjection\ContainerBuilder'. ContainerBuilder kan sedan användas för att registrera nya services som du kan sedan använde med hjälp av ContainerBuilder, likt hur vi använder oss av $DI.

För att lösa uppgiften återanvände jag gamla klassar och skapade även en 'CheckWeather' klass som använde sig av en multiCurl för att hämta väderinformation. I min äldre klass där jag använder ipstack ändrade jag om lite för att passa mitt behov. Jag lyfte in så att både klassen som samarbetar med ipstack och darksky kan nås genom $di, vilket gjorde att jag även ändrade lite på uppgiften i kmom02. 

Jag tycker att det är alltid mycket roligt att använde sig av externa tjänster. Vi gjorde mycket med api'er i webapp kursen där vi även använde oss av openstreetmap. Man behöver även tänka lite utanför lådan då man behöver information från ipstack för att kunna använde openstreetmap, då man behöver koordinater. Detta får en att som sagt tänka på ett annorlunda sätt då man inser  hur mycket man kan göra med den information man har tillgänglig. 

Min TIL för detta kmom är att filer man lägger inuti config mappen laddas direkt in i ramverket. Detta gör det lättare att hantera api-nycklar som behöver sparas på en fil. Innan detta kmom så gjorde jag sparande genom att lägga nycklarna i en klass och sedan anropa klassen för att hämta respektive nyckel. På mitt nya sätt hämtar jag nycklarna från filen i config och läser in dem direkt i respektive klass när jag lägger in klasserna i $di.
