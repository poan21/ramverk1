---
---
Redovisning kmom05
=========================

De verktyg jag använde mig av var scrutinizer, travis och circleCI. Den tjänst jag uppskattade mest var nog scrutinizer då den erbjöd en mängd med olika badges. Desto fler badges desto roligare är det att använda verktyget, så länge sina badges är gröna såklart. Något jag var imponerad av var hur lätt det är att sätta upp alla verktygen. För att registrera sig så kan man lätt använda sitt nuvarande GitHub konto. Om man väljer att använde sitt GitHub konto så är det även mycket enkelt att hitta sin modul då de hittas automatiskt. Sedan för att skapa en automatiskt uppdatering på verktyget så kan man lätt göra det med några få knapptryck. Det kändes mycket simpelt att sätta upp tester med dessa verktyg, vilket imponerade mig. 

Scrutinizer säger att jag har 9.74 poäng vilket jag antar är högt då det inte så himla mycket kod och den är inte så himla komplex. Det den klagar mest på är min multiCurl() vilket man kanske skulle förbättra på olika sätt. Men jag är nöjd med 9.74 poäng och 87% code coverage, jag får såklart en känsla av att man vill förbättra allt till det bästa men ibland måste man nog säga stopp i förväg. 

Jag förbättrade mina tester och även gjorde även ändringar som verktygen klagade på. Det fanns lite kod som man kunde göra på bättre sätt och även kod som inte behövdes som jag hade själv missat. Det känns rätt så skönt att ha ett verktyg som kan själv leta igenom koden då man kan missa småfel som känns helt självklara. 

Jag kollade in Symfony som jag brukar göra men hittade inte mycket som CI i deras dokumentation. Jag kikade då istället in deras GitHub sida där jag såg att de använde sig av Travis precis som oss men även AppVeyor.  Tyvärr så visar man inte upp några badges på sin GitHub sida. För att försöka hitta någon kodtäckning kollade jag in både deras rTracis och AppVeyor sidor men hittade inte någon direkt kodtäckning. Dock ser jag att många av modulerna är gröna men det finns även en hel del röda moduler. Man kan också se att den senaste symfony builden failade för 2 timmar sedan (Sen när jag kollade upp det). Så även om det finns mycket bra kod i ramverket så finns det fortfarande saker som kan alltid förbättras. 

Mitt TIL är att CI är att kraftfullt verktyg för att förbättras testning och kodkvaliteten. Automatiskt tester kan lätt hitta saker som du själv glömt bort eller helt enkelt missat att göra.
